<h2>Znamy zwycięzcę IV edycji konkursu Fantazje Zielonogórskie!</h2>

<p>
Zielonogórski Klub Fantastyki Ad Astra ogłosił w tym roku IV edycję otwartego konkursu literackiego Fantazje Zielonogórskie na opowiadanie fantastyczne inspirowane przeszłością, teraźniejszością lub przyszłością Zielonej Góry. Zainteresowanie naszą inicjatywą już tradycyjnie było znaczne, łącznie otrzymaliśmy 75 opowiadań nadesłanych z całej Polski. Jury przeczytało wszystkie prace i po licznych naradach wydało werdykt. Z wielką przyjemnością chciałbym ogłosić, iż zwycięzcą w tym roku została <strong>Dagmara Adwentowska</strong>, która w swoim opowiadaniu <em>„Trojnóg Diabła”</em>, urzekła kapitułę niebagatelną historią utrzymaną w klimatach dawnych opowieści o diabłach i czartach. Pani Dagmara oprócz lauru zwycięzcy otrzyma główną nagrodę o wartości tysiąca złotych. Serdecznie gratulujemy! 
</p>
<p>
Jednocześnie kapituła wyróżniła dwie prace, które jej zdaniem były również bardzo ciekawe i poważnie zagroziły zwycięzcy. Jest to <em>„Dzień Kobiet”</em> autorstwa Anny Konstanty oraz <em>„Rechot”</em> Aleksandra Daukszewicza. Obydwoje twórców otrzyma od nas nagrody niespodzianki.
</p>
<p>
Pozostałe prace, które ze względu na swój wysoki poziom znajdą się w książkowej publikacji naszej antologii konkursowej to: <br/> 
<em>„Sed libera nos a malo”</em> - Iwona Przybylska, <em>„Przeskok”</em> - Marek Palutkiewicz, <em>„Biały rycerz”</em> - Michał Organiściak, <em>„Stalowy Żółw”</em> - Krzysztof Nowecki, <em>„Wydarzenia”</em> – Filip Kopij, <em>„Zaręczyny”</em> - Żaneta Siemsia, <em>„Atak serca”</em> – Alfred Siatecki, <em>„Święto Złotego Wina”</em> – Tadeusz Kajak, <em>„Dziwka generała”</em> - Kamila Modrzyńska
</p>
<p>
Książka pt. Fantazje Zielonogórskie tom IV swoją premierę będzie miała podczas tegorocznych Bachanaliów Fantastycznych odbywających się w dniach 19-21 września w Zielonej Górze. Wtedy też wręczone zostaną wyróżnienia oraz nagroda główna. Chcielibyśmy również serdecznie podziękować wszystkim uczestnikom naszej zabawy za udział w konkursie. 
</p>
	
<p class="podpis">
	Maciej Dobrowolski
	<br/>sekretarz konkursu
</p>